#### Uzorkovanje
<img width="500" src="https://raw.githubusercontent.com/matfija/Uzorkovanje-slova/master/Slike%20za%20rad/Primer%20slova.png">

## Uzorkovanje slova :page_facing_up:
Seminarski rad na kursu Uvod u teoriju uzoraka. Cilj je bio uporediti nekoliko planova uzorkovanja nad skupom podataka „Letter Recognition“ i time utvrditi i prošiti znanje iz teorije uzoraka, ali i nadgledanog mašinskog učenja (klasifikacije).

[Obrađeni skup](http://archive.ics.uci.edu/ml/datasets/Letter+Recognition) preuzet je sa repozitorijuma za mašinsko učenje Univerziteta Kalifornije u Ervajnu i sadrži 20.000 slogova raspoređenih u 26 kategorija koje predstavljaju velika slova engleske abecede. Podaci su u uobičajenom višedimenzionom formatu, sa 16 ulaznih atributa numeričkog tipa, kao i jednim ciljnim kategoričkim – klasa.

Nakon diskusije o samim podacima i njihove vizuelizacije, primenjene su razne tehnike uzorkovanja u jeziku [R](https://www.r-project.org/) za statistička izračunavanja. Neke od njih su prost slučajan uzorak, stratifikovan, grupni i sistematski uzorak, kao i uzorkovanje sa nejednakim verovatnoćama. Primenjivano je kako klasično (nepristrasno), tako i količničko ocenjivanje. Pritom je ideja bila pronaći osobine uzoraka nad kojima je moguće formirati precizne klasifikacione modele. Za potpun uvid u primenjene metode i rezultate pogledati priložene materijale i prateći dokument, dostupne na ovom repozitorijumu.
